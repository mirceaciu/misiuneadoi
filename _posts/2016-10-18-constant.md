---
layout: post
title: Mereu la fel?
#permalink: /2015/02/cand-facebook-ucide/
categories: Blog
tag: design
meta: 'Schimbăm tot sau nimic?'
featured-image: "/assets/img/post/constant/cnst-1.png"
---

"Noua versiune arată exact la fel ca și versiunile precedente". Sunt justificate plângerile celor ce iși doresc tot mereu ceva nou sau măcar un pic mai diferit?

E just! oricât de bun ar fi un design sigur ne vom plictisi de el! Dar constanța joacă un rol foarte important în experiența userilor și succesul unui produs.

### Constant alături de tine

Constanța face parte din latura nevăzută a unui design bun. Întreruperea unui ciclu constant cu o schimbare majoră este echivalentul unui tovarăș ce stă ascuns dupa ușă și strigă "BAU!" către cei ce trec pragul.

Discutam acum ceva vreme cazul butonului [START][1] al sistemului de operare Window, prezent în fiecare versiune de OS încă din ['95][2]. Utilizatorii se așteptau să îl găsească mereu acolo unde și apărea negreșit (poate uneori cu funcționalități noi).

În anul 2012 Microsoft ia decizia radicală de a elimina butonul START! Mare greșeală, această mișcare a reprezentat o modificare MAJORĂ a experienței de utilizare, eliminând brusc o parte reprezentativă a sistemului sub pretextul inovației. Știm continuarea: userii intră in modul <span style="color:green">"HULK"</span>, Microsoft îți fură bățul pe cocoașă și readuce butonul, ba chiar sare complet peste lansarea unui întreg sistem de operare (cius! windows9).

Morala? modificările majore se implementează gradual. Adevărat, butonul START este depășit în contextul "mobile" unde sumarul sistemului oferit în mica căsuță din colț este mai mult inaccesibil decât orice altceva. Pentru mediul mobile interfața METRO este mult mai relevantă! Dar rămân încă utilizatorii de desktop ce ar fi putut beneficia și ei de noile adiții... doar că au fost speriați de "BAU!".

Acest fenomen mă fascinează. Înainte de a modifica ceva o companie studiază și concepe o strategie în funcție de trend-uri (ce e la modă), tendințe (ce va fi la modă) și nevoi (ce contează cu adevărat). Deși o astfel de modificare (cazul METRO) chiar aduce beneficii, utilizatorii în loc să testeze și să analizeze potențialul noilor funcționalități încep o campanie de denigrare: #ceimizeriaasta #înainteeramaibine #rușinesăvăfie.

Microsoft a încercat să dreagă busuiocu. A lansat rapid o nouă versiune de OS unde a readus START combinat cu interfața METRO. Cel mai probabil cu fiecare versiune nouă de Windows de aici încolo vom vedea mai mult METRO și mai puțin START până când cel din urmă va intra în istorie ca un veteran de mult depășit de "vremuri".

<img class="post-image" src="{{ site.baseurl }}/assets/img/post/constant/cnst-1.png" alt="hulk nervos"/>

Există o abordare alternativă. YOUTUBE, mai ales de când a intrat sub tutela Google, a fost supus unor modificări majore de interfață. Încă se mai găsesc clipuri în care autorul indică către secțiunea de descrieri din "lateral" deși astăzi ea se află în partea de jos a clipului.

La fiecare modificare comunitatea explodează! Clipuri și comenentarii amenințătoare, articole peste articole, spam către Google, ["armata lui Bob"][3]. Doar că celor de la YOUTUBE nu prea le pasă. Modificarea rămâne iar peste o vreme comunitatea se calmează și îmbrățișează noile funcționalități .... pâna la următoarea modificare când "<span style="color:green">HULK</span> revine!".

Concluzie? Clienții Microsoft poate au drept să comenteze, ei plătesc pentru sistemul lor de operare. YOUTUBE este un serviciu gratuit și cumva lider în ceea ce face. Îmi pare amuzant cum unii utilizatori au pus drept de proprietate pe acest serviciu și nu înteleg că în final YOUTUBE este propriul stăpân și poate face ce vrea.

Constanța joacă un rol foarte important in evoluția unui produs dar modificările sunt și ele foarte importante. Efortul ar trebui distribuit către o strategie de continuitate (o combinație între nou și constant): un set de reguli, stabilite de ambele tabere, ce privesc viitorul unui anume produs. Părerea mea!

[1]: http://misiunea-web.com/blog/2015/07/10/windows-os-bate-mac-os-in-colturi/
[2]: https://en.wikipedia.org/wiki/Windows_95
[3]: http://www.dailydot.com/irl/bob-army-tank-ascii-art-youtube-google/
