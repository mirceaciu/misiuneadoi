---
layout: post
title: A fi original
#permalink: /2015/02/cand-facebook-ucide/
categories: Blog
tag: design
meta: 'Ce faci când trebuie să creezi un produs original?'
featured-image: "/assets/img/post/original/org-2.jpg"
image-size: cover
---
În timpul liber caut proiecte web unde mă pot implica ba cu o grafică, ba cu o line de cod. Este ceea ce îmi place să fac și este minunat că pot fi plătit pentru asta. Faptul că nu pot rezona mereu cu dorințele clientului nu este o problemă majoră ci doar o provocare în plus.

Când clientul cere un design în culorile <span style="background-color: red; padding: 0 2px; color: white; border-radius:12px" >roșu</span>, <span style="background-color: green; padding: 0 2px; color: white; border-radius:12px" >verde</span> și <span style="background-color: pink; padding: 0 2px; border-radius:12px" >roz</span> cu un font din familia <span style="font-family: 'Comic Sans MS', cursive, sans-serif">Comic Sans</span> nu pot comenta mult; gusturile nu se discută iar banii sunt bani. Voi refuza însă să particip la unui produs ce simt că încalcă principii morale ( promovare trafic de droguri sau arme, denigrarea unei persoane etc).

Indiferent de scopul produsului, o cerere apare destul de des: produsul trebuie să fie original!

<!--more-->

Oare la ce se referă clientul când cere un produs original? Să fiu în locul lui mi-aș dori un produs nemaivăzut până acum, ceva cu totul nou ...


<blockquote>
  <p>Că doar daia dau un ban...</p>
  <span>Clientul</span>
</blockquote>

Dar nu sunt în locul lui, sunt în locul meu: creatorul, cel care trebuie să inoveze. Trebuie să mă gândesc, trebuie să clarific: ce vrea clientul de fapt?

### Ceva oarecum original

Pentru această speță există nenumărate exemple: se merge pe sistemul _”o lucrare modificată devine opera mea”_. Se poate ca produsul inițial să fie modificat atât de mult încât el nu mai poate fi recunoscut în [creația finală][1] sau efortul depus întru modificare este minimal, caz în care se nasc opere precum:

<img class="post-image" src="{{ site.baseurl }}/assets/img/post/original/org-1.jpg" alt="adibas logo"/>

<img class="post-image" src="{{ site.baseurl }}/assets/img/post/original/org-2.jpg" alt="bindows logo"/>


În multe cazuri scopul este acela de a profita de succesul produsului copiat, alteori designerul depune efort în proporție cu remunerația (există cereri de design cu recompensă de sub 5$).

### Ceva nou, plătit pe măsură.

Privești un asemenea logo:

<img src="{{ site.baseurl }}/assets/img/post/original/org-3.jpg" alt="BWPositiveLogo"/>

Lipsit de culori, un blob negru și un text. Cât poate să coste? Logo-ul în temă a costat [$280.000][2]. Evident furt! un copil de 5 ani poate crea așa ceva într-un editor grafic de bază. Ei bine, o parte din sumă este alocată cercetării: designul este creat pentru a transmite un mesaj: litera B simbolizează denumirea orașului Belfast, are forma unei inimi și face referință către urarea “Bine ai venit!”. În procesul de cercetare sunt analizate numeroase probleme: în ce medii va fi distribuit logo-ul, face față pieței contemporane, este un design sugestiv și pregătit pentru viitor, aduce injurii vreunei minorități etnice, poate fi adaptat la nevoie pentru o ocazie festivă? În nici un caz problemele acestea nu se rezolvă cu [5$][3] (deși parcă nici cu $280.000).

Și chiar dacă ar costa de două ori mai mult și s-ar depune eforturi înzecite pentru a crea un produs original, există siguranța unui design unic? S-au creat atât de multe iterații de logo-uri în lumea asta mare încât este greu, dacă nu imposibil, să afirmăm că am creat ceva original. Ceva în liniile muzicii, așa cum explică [Michael Stevens][4]. Un exemplu pe care îl vedeam într-o vreme aproape zilnic în drum spre muncă: rebrand-uirea grupului GDF Suez, actualmente [Engie][5]. Cu siguranță procesul de rebrand-uire a fost pus în grija unor profesioniști. Comunicatul de presă explică bine deciziile de design iar produsul final este plăcut și conform dorinţelor.

Ceva totuși îmi declanșa sentimentul de deja-vu, asta până am revăzut fostul logo Ubisoft.

<img class="post-image" src="{{ site.baseurl }}/assets/img/post/original/org-4.jpg" alt="ubisoft-vs-engie"/>

Asemănarea este izbitoare și m-a făcut să mă întreb: ce s-ar fi întâmplat dacă un client ar fi cerut un design nou, ar fi alocat o sumă imensă proiectului dar ca rezultat ar fi primit ceva asemănător unui alt design de pe piață. Poate clientul ar fi nemulțumit, ar refuza design-ul, ar bate din călcâie nervos, și-ar cere banii înapoi și poate ar da în judecată creatorul pentru lipsă de interes... Orice e posibil.

### Vă rog, definiți _”original”_.

<p class="dex">
 <a href="https://dexonline.ro/definitie/original">ORIGINÁL~ă (~i, ~e) 1) (despre acte, documente, opere de artă, fotografii etc.) Care constituie forma de origine; produs pentru prima oară; </a>
</p>

_Care constituie forma de origine... forma de origine.. origine_

Două produse pot avea un brand asemănător dacă fac parte din două categorii separate de servicii:

<img class="post-image" src="{{ site.baseurl }}/assets/img/post/original/org-5.png" alt="sun-vs-columbia"/>

Deși asemănătoare, astfel de exemple pot fi considerate originale. Nu au un aspect vizual unic, dar sunt în ton cu __originea produsului__! Și ce dacă seamănă? Ele rezonează cu serviciul pe care îl reprezintă, transmițând prin stil și culori caracterul produsului şi spiritul producătorului. Dacă studiem "piața" pentru a găsi produse asemănătoare doar pentru a evita o imitație, nu cumva irosim timp privind în ograda altuia? Consider deci că este just să comasăm cele două termene, original şi origine atunci când încercăm să definim identitatea produsului.

Un aspect vizual unic este un plus, nu o necesitate!

[1]: https://www.youtube.com/watch?v=fDxKca2rpsg
[2]: https://www.simpliowebstudio.com/most-expensive-logo-designs/#sthash.gTABfDgr.dpuf
[3]: https://www.fiverr.com/categories/graphics-design/creative-logo-design/#layout=auto&page=1
[4]: https://www.youtube.com/watch?v=DAcjV60RnRw
[5]: https://www.gdfsuez.ro/gdfsuez-devine-engie/
[6]: https://dexonline.ro/definitie/original
