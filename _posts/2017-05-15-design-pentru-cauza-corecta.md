---
layout: post
title: Design corect pentru o cauză aleasă
#permalink: /2015/02/cand-facebook-ucide/
categories: Blog
tag: design
meta: 'design util'
featured-image: "/assets/img/post/design-corect/des1.png"
image-size: cover
---

Clădirile în care lucrăm trebuie să fie prevăzute cu un plan de evacuare (prevenirea și stingerea incendiilor). Un asemenea sistem este compus din mai multe elemente: indicatoare, lumini, sonorizare, schițe de evacuare.


Sunt atât de răspândite încât, uneori, nici nu le observăm. Iată un set ce mi-a atras atenția.


<img class="post-image" src="{{ site.baseurl }}/assets/img/post/design-corect/des1.png" alt="semn evacuare"/>

<span class="img-alt"> semn de evacuare </span>

Câteva aspecte sunt extrem de prost alese în acest design.

<h3> Limba design-ului </h3>

Indicatoarele au text in limba română. Comparând cât de răspândite și vorbite sunt, am putea spune că limba engleză este mai bună în acest caz.

<img class="post-image" src="{{ site.baseurl }}/assets/img/post/design-corect/des2.png" alt="semn evacuare original și corectat"/>

<span class="img-alt"> semn original(stânga) | semn internaționalizat (editare, dreapta) </span>

Clădirea este mică, rezidenți sunt puțini și toți români iar un vizitator care nu știe românește îi trece pragul destul de rar. Semnul cu "Ieșire" mai poate sta o vreme pe perete.

### Calitatea mesajului

Un mesaj poate fi transmis în multe moduri; aici fiecare semn conține o întreagă frază cu instrucțiuni de evacuare.

<img class="post-image" src="{{ site.baseurl }}/assets/img/post/design-corect/des3.png" alt="semn evacuare complicat"/>

<span class="img-alt"> semn de evacuare complicat </span>

Ce este greșit? Nu doar faptul că textul este scris astfel încât să fie perceput de o singură categorie de oameni (vorbitorii limbii române), dar este și extrem de lung.

Cinci cuvinte nu sunt multe, dar în cazul unei urgențe (cutremur, incendiu) apare panica. Cei ce evacuează clădirea au corpul plin de adrenalină și mintea încețoșată de panică. Pentru fiecare semn vor trebui să se oprească și să citească întreaga frază pentru a ști încotro să se îndreapte.

Un singur astfel de obstacol va cauza busculate și va spori panica.

Problema asta poate fi reparată ușor înlocuind fraza cu un semn simplu, eficient, recunoscut oriunde și de oricine.

<img class="post-image" src="{{ site.baseurl }}/assets/img/post/design-corect/des4.png" alt="semn evacuare corectat"/>

<span class="img-alt"> semn de evacuare corectat (editare) </span>

Ca notă de final: design-ul cel mai bun este cel ce poate transmite mesajul cu efort minim. Autorul trebuie să țină cont de contextul în care design-ul său va fi utilizat, să prevadă diferitele scenarii și să empatizeze cu cei ce vor deveni consumatori ai mesajului său.
