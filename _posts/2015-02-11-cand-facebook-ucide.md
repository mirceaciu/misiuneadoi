---
layout: post
title: Când Facebook ucide..
author: Mircea Stanciu
#permalink: /2015/02/cand-facebook-ucide/
categories: Pagini
tag: pagini
meta: 'Facebook: poze și tag-uri pentru unii, crimă pentru alții'
featured-image: "/assets/img/post/cand-facebook-ucide/cfu-cover.png"
---
Pe Facebook au loc __crime__ iar noi suntem complici.

Cariere ruinate, faimă, onoare, bani. Dacă ai un cont și ești activ pe această rețea de socializare atunci mai mult ca sigur și TU ești complice. Nu arăt cu degetul doar către Facebook, nici de cum! Mai sunt și alte rețele de socializare (să le zicem piețe negre) unde fenomenul este prezent, dar acestea pălesc în fața gigantului albastru.  
<!--more-->

<img class="post-image" src="{{ site.baseurl }}/assets/img/post/cand-facebook-ucide/cfu-cover.png" alt="pixel art facebook and youtube" />

Acum nu te speria! nu zice nimeni că spargi conturi bancare sau faci trafic de secrete de stat. Tu chiar nu faci nimic ilegal: mai te uiți la o poză, mai lași un like unui prieten, mai distribui un clip video care iți pare interesant&#8230; dastea'. Te-ai gândit vreodată măcar un pic la acest sistem de distribuție a datelor? de unde vin ele? unde ajung? probabil nu..

Ei bine, tocmai aici stă ascunsă monstruoasa crimă de care am pomenit: distribuția liberă și în masă a unor materiale care nu ne aparțit. Apăsăm atât de ușor pe butonul ”Share” fără a verifica dacă distribuim materialul original sau copia pirat. Distribuind material piratat facem un mare deserviciu autorului, ce pierde vizualizări şi nu mai este remunerat pentru munca depusă.



### Vinovați de share!


Majoritatea ştim că se pot face bani prin publicare de clipuri video pe YouTube. Doar melodia [Gangnam Style][1] a lui Psy număra 2,238,079,642 vizualizări la momentul redactării acestui articol, teoretic un sfert din populația planetei a urmărit acest videoclip. Acesta este doar unul dintre clipurile care fac ”sensație”, iar investitorii profită de acest fenomen!

Ce nu știu mulți este faptul că nu e ușor să faci măcar un ban de buzunar în acest mod. Un creator de conținut YouTube renunță la orice altă carieră pentru a se dedica creări de clipuri. El dovedeşte că fiecare secundă de sunet sau imagine este creație proprie sau deține drept de autor asupra lor, altfel YouTube îl penalizează. Autorul este nevoit să demonstreze că poate aduce vizualizări constante și multe pe clipurile sale, ceea ce nu e deloc ușor.

Banii provin din reclamele ce apar în jurul sau la începutul clipului. Nu fiecare vizualizare se plătește, nu toți banii ajung la autor iar dacă clipul nu este urmărit pe platforma YouTube reclamele nu apar, prin urmare nu generează profit. Banii vin când cineva interacționează cu o reclamă sau urmăresc integral una. Suma se împarte între YouTube, autor și (dacă există) agenții intermediare. Din acestă cauză este nevoie de foarte multe vizualizări pentru ca un clip să genereze bani pentru autorul său.

### Am găsit scena crimei!


Până acum o parte dintre voi ați înţeles deja fenomenul. Autorul muncește să producă un videoclip, îl urcă pe YouTube unde începe să strângă atenție. În acest moment intervine un terchea-berchea care downloadează și urcă personal clipul pe Facebook, fără consințământul autorului! Datorită sistemului de share prezent pe Facebook clipul adună 1 milion de vizualizări, în timp ce pe YouTube de-abia depășeste ceva sute de mii. Pe YouTube autorul pierde bani din cauza lipsei de accesări de reclame ( 1 milion de vizualizări s-au pierdut pe Facebook). Pe cealaltă platformă se rulează reclame ce aduc bani în contul facebook, ”Zukeberg” și echipa adună bani fără să miște un deget.


[Acest clip despre Audrey][2] a strâns 2 milioane de vizualizări, binișor. A fost preluat de Libertatea și reîncărcat pe Facebook unde a ajuns la 1,5 milioane vizualizări. Uite așa autorul a pierdut jumătate din vizualizările cuvenite, să nu mai pomenesc cazul în care clipul este reîncărcat de multe alte ”persoane”. Recent pe pagina lui [Mircea Geoană][3] a apărut un clip despre România ce adună aproape 7000 vizualizări, dar nici o urmă de referință despre autorul clipului. Noroc că la finalul montajului apare numele autorului ([Ana Busuioc][4]), a cărei [versiune originală a clipului][5] adună sub 5000 vizualizări (însumând Ana ar fi strâns peste o sută de mii de vizualizări dacă pagina M.G. ar fi ales să apese butonul "share" din platforma YouTube).

Când autorul contactează Facebook pentru a scoate copia de pe platformă pare că nimic nu se întâmplă, ba chiar agitația atrage mai multă atenție iar clipul ”piratat” adună mai multe vizualizări. În final Facebook retrage clipul și răspunde autorului cu o notă simplă, de forma : ”am înțeles problema și am eliminat videoclipul. ne pare rău”. Atât! nici o remunerație pentru vizualizările pierdute iar altele probabil nu vor mai fi deoarece interesul pentru clip a trecut.

<img class="post-image" src="{{ site.baseurl }}/assets/img/post/cand-facebook-ucide/cfu-1.png" alt="pixel art facebook and youtube" />

### Cu mâinile curate!

Cum ar fi să pregătești un super cadou pentru super prietena/prietenul ta apoi un super ticălos iți fură cadoul și îl oferă persoanei zicând ”uite ce chestie mișto ți-am adus!”. Persoana e super încântată, iar tu destul de ofticat/ă. Pe lângă cadou, tipu mai fură de la tine și o sumă mare de bani, apoi se preface că nimic nu s-a intâmplat iar nimeni nu știe nimic! Eh, așa se simte un autor când opera sa este furată. Omul ăsta se dedică creării constante de clipuri (altfel pică contractul cu YouTube), muncește să aducă idei originale ca noi să putem sta tolăniți și preț de câteva minute să ne destindem privind un show gratuit!


Nu putem să inchidem Facebook, nu putem să eliminăm personal clipurile pirat dar putem ajuta autorul să depistesteze hoții. Dacă vezi pe Facebook un clip preluat de pe YouTube lasă în comentariu sursa originală a clipului și atrage atenția asupra furtului. Poți apoi (cel mai important! și ești super om dacă faci asta) să salvezi un link sau un print-screen al clipului pe Facebook pe care să îl trimiți autorului într-un mesaj (pe profilul YouTube al autorului vei găsi buton de mesaje pe pagina About). Astfel autorul poate interveni mai repede și poate salva ce mai rămâne din vizualizările clipului său.

Este un tip nou de simț civic pe care trebuie să ni-l dezvoltăm. Internetul în România este un fenomen mare, nu trebuie să fim arătați cu degetul și criticați aspru, putem fi un exemplu pozitiv. Aceasta este atitudinea promovată de Misiunea Web! Împreună cucerim Internetul!

### Atitudine!

Anterior am pomenit despre clipul Anei Busuioc. Înainte de a scrie articolul am contactat-o prin site-ul și pagina de Facebook personale, să întreb dacă ştie că pe pagina Facebook Mircea Geoană clipul ei este distribuit și are considerabil mai multe vizualizări. A răspuns prompt: știe că acest fenomen există, nu i s-a cerut acordul și nu susține redistribuirea clipului său.  După publicarea articolului voi contacta distribuitorul clipului pirat cu un mesaj amiabil în care îi prezint situația. În secțiunea de comentarii voi adăuga linkul către materialul original și același mesaj de atenționare ce atrage atenția asupra distribuţiei abuzive.

P.S. Dacă foloșeti add-block pentru a scăpa de reclamele de pe youtube gândește-te cum ar fi ca platforma să se închidă din lipsă de fonduri (spoiler alert! fără youtube internetul va fi mult mai plictisitor).

{% include autor.html nume-autor="Mircea" descriere-autor="Mi-am rezervat puterea de a-mi creea propria lume. Regatul meu este creat din pixeli iar cerul este mereu #87CEFA" link-1 = "http://pixel-mircea.com" link-1title= "pixel-mircea.com" link-2 = "https://ro.linkedin.com/in/stanciu-bogdan-mircea-473288105" link-2title= "linkedin" link-3 = "http://github.com/mirceaciu" link-3title= "github" link-4 = "https://www.youtube.com/user/Mirceabogdanstanciu/videos" link-4title= "youtube" %}


 [1]: https://www.youtube.com/watch?v=9bZkp7q19f0 "Gangam Style"
 [2]: https://www.youtube.com/watch?v=s84dBopsIe4
 [3]: https://www.facebook.com/mircea.geoana "pagina facebook Mircea Geoana"
 [4]: http://www.anabusuioc.com/ "site designer Ana Busuioc"
 [5]: https://www.youtube.com/watch?v=ZNqAnBwUP50 "Why not get to know Romania? clip original"
 [6]: #youtube
