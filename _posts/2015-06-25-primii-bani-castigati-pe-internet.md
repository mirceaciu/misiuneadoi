---
layout: post
title:  "bni"
date:   2016-10-04 11:27:56 -0700
categories: jekyll update
---
Râvnim la gândul de a face ce ne place și de a fi plătiți pentru asta (nu cred că greșesc mult dacă generalizez afirmația). Șansele ca acest lucru să se întâmple sunt mari, însă și sacrificiile (timp, resurse, energie, nervi)  

Zic șanse pentru că din moment ce există pasiune există și voința de a reuși, de a învăța lucruri noi, de a avansa. Pasiunea vine la pachet cu obsesia, iar obsesia ne ajută să evoluăm. Întocmai ca un drog ce cere __&#8220;Mai mult!&#8221;__ trebuie să hrănim pasiunea, adesea cu noi cunoștințe (știm mai multe = suntem mai buni).
<!--more-->

### Ce am fost
În ceea ce mă privește mi-am dat seama la un moment dat că aș putea să fac un ban în plus din design. Planul inițial era : stau două ore în fața computerului, desenez un logo și intru pe profit.  Dar cum era să fac un ban când desenam chestii de genu:


<img class="post-image" src="/assets/img/post/primii-bani-castigati/pmc-1.jpg" alt="bad logo design"/>
*Bubu, câinele lingău*


<img class="post-image" src="/assets/img/post/primii-bani-castigati/pmc-2.png" alt="bad logo design"/>
*un craniu retardat, altfel nu il pot descrie*


<img class="post-image" src="/assets/img/post/primii-bani-castigati/pmc-3.jpg" alt="bad logo design"/>
*clădirea care se transformă în mână, pff*

Nici nu știu de unde să încep să enumăr problemele cu astfel de lucrări. Pierdeam prea mult timp încercând să aduc cât mai multe idei și concepte în desen, când de fapt un logo trebuie să fie o reprezentare simplă și eficientă a mesajului. Apoi experiența îmi lipsea, aveam impresia că totuși fac treabă bună, ca atare aveam speranțe mari. Dar totul se năruia când potențialul client refuza fără să stea deloc pe gânduri, iar eu eram profund afectat .

La momentul ăla nu înțelegeam de ce nu e acceptat designul meu, dar acum că privesc în urmă.. oh !

### Unde am ajuns
Am insistat totuși.. au trecut luni până am primit recunoaștere pentru munca depusă. Încet dar sigur am învățat tehnici, bune practici și ,deși lipsit de talent artistic, am reușit să primesc laude sau chiar să vând grafice:


<img class="post-image" src="/assets/img/post/primii-bani-castigati/pmc-4.png" alt="logo pentru cei mici" />
*un logo drăguț, menit să atragă copii*

Apoi am invățat să manipulez cuvintele, iar literele au căpătat mai multă putere:

<img class="post-image" src="/assets/img/post/primii-bani-castigati/pmc-5.jpg" alt="cuvinte în formă de casă"/>
*literele se joacă*

Am invățat cum grafica și fontul lucrează împreună:<figure id="attachment_125" style="width: 900px;" class="wp-caption aligncenter">

<img class="post-image" src="/assets/img/post/primii-bani-castigati/pmc-6.jpg" alt="logo pentru RK" />
*pixel art*

...iar simplitatea face diferența:

<img class="post-image" src="/assets/img/post/primii-bani-castigati/pmc-7.png" alt="logo client"/>
*acoperișuri și mansarde*

Trebuie să ai încredere și să fi mereu pregătit de a învăța ceva nou. Cu mintea la viitor, dar nu strică o privire în trecut: așa o să vezi cum evoluezi.

Dacă ești cu adevărat pasionat vei reuși, indiferent de ce ți-ai propus!

<img class="post-image" src="/assets/img/post/primii-bani-castigati/pmc-8.png" alt="imagine, om cu medialie de aur"/>
