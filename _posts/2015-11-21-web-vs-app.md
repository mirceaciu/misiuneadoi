---
layout: post
title: Dar mami, eu nu vreau cu nativu!
#permalink: /2015/02/cand-facebook-ucide/
categories: Blog
tag: Ui/Ux
meta: 'Gura mare, vine avionul!'
featured-image: "/assets/img/post/web-vs-app/webvsapp.png"


---
Acum ceva ani mă conectam prima dată la rețeaua WEB. Îmi aduc aminte când așteptam minute, poate chiar ore, să downloadez o melodie de 3.2mb. Pe vremea aceea youtube era încă o noutate, clipurile erau redate la calitatea unui [cartof][1]. Astăzi strâmb din nas când trebuie să urmesc un clip la rezoluția de 360p.
<!--more-->

Adevărul este că internetul a crescut. Între timp tehnologiile și tehnicile au evoluat: aparate din ce în ce mai mici, din ce în ce mai rapide, servicii de date din ce în ce mai accesibile și ieftine, limbaje de programare tot mai capabile. Poate cea mai importantă variabilă a acestei evoluții este dezvolatarea puterii de calcul a aparatelor ce ne permit navigarea pe Web 2.0. Se zice că din doi în doi ani puterea de procesare se dublează, conform [legii lui Moore][2], iar internetul iubește acest lucru. Momentan browserul Chrome ocupă 64% din memoria mașinii de 8gb ram de unde scriu acest articol. Asta înseamnă că putem rula în browser aplicații și funcționalități rezervate până nu de mult doar la nivelul de aplicație în sistemul de operare. Ce poate azi un browser? :

+ [jocuri] [3]
+ [programe de muzică] [4]
+ [aplicații virtuale interactive] [5]
+ [sisteme de operare] [6]

<img class="post-image" src="{{ site.baseurl }}/assets/img/post/web-vs-app/webvsapp.png" alt="laptop"/>

Browserul devine un mediu tot mai potent. Însă adrenalina provocată de rapida evoluție a puterii de calcul îi scoate pe unii dezvolatori din minți (sau browser în cazul de față). Aparent internetul are nevoie de mai mult decât un browser capabil să ruleze un sistem de operare, are nevoie de o aplicație nativă! Web 2.0 a popularizat folosirea de API-uri pentru a porta pagini de internet în aplicații native cunoscutelor sisteme de operare (MacOs, Windows, Android, Linux). Si asta e bine uneori pentru că prin folosirea unui API se pot dezvolta aplicații costumizate ce ajută noii utilizatori să înțeleagă un sistem (vezi cazul [aplicației desktop github][7])

Însă în sălbăticia internetului putem găsi și aplicații native ce par a fi doar o crudă flexare a mușchilor unui dezvolator. Chiar este nevoie de aplicații pentru [9gag][8], [linked-in][9]? Browserul de pe telefonul mobil este mai mult decât fericit să ruleze pagina web, ba chiar prin capacitățile responsive se poate adapta conținutul pentru orice ecran! Tot mai puține pagini web sunt limitate unei singure dimensiuni de ecran: paginile web moderne pot fi vizualizate pe orice dispozitiv!

### Gura mare, vine avionul!

În regulă, faptul că cineva s-a deranjat să dezvolte o aplicație pentru o pagină web (repet perfect funcțională) nu mă deranjează. Ceea ce mă deranjează este atitudinea de promovare a acestor aplicații native. Deși mă bucur de experianța din browserul aparatului mobil primesc constant alerte deranjante și sunt chemat să instalez aplicația! De ce? Ba mai rău: unele servicii aleg o strategie de constrângere ("vrei mai mult? folosește aplicația!"). Ne dăm mari că putem dezvolta aplicații pentru orice, hai să umplem aparatul utilizatorului cu tot mai multe progrămele!

Fac o analogie: e ca și cum ai avea acasă un pahar pentru apa plată, un pahar pentru apa minerală, un pahar pentru suc natural, un pahar pentru lapte ș.a.m.d. . Eu unul folosesc orice pahar pentru orice lichid. Într-adevăr, există pahare speciale pentru băuturile fine (wiskey sau aplicația desktop github) folosite pentru ocazii speciale, dar în rest apa plată stă la fel de bine în paharul pentru apă minerală.

Poate febra aplicațiilor [va muri][11] o dată cu legea lui Moore iar mai mult efort va fi distribuit către dezvoltarea experienței din locul de baștină a internetului: __browserul__.

[1]: https://www.youtube.com/watch?v=jNQXAC9IVRw
[2]: https://en.wikipedia.org/wiki/Moore%27s_law
[3]: http://www.quakejs.com/
[4]: https://www.audiotool.com/
[5]: https://lightsaber.withgoogle.com/
[6]: http://jslinux.org/
[7]: https://desktop.github.com/
[8]: https://play.google.com/store/apps/details?id=com.ninegag.android.app&hl=en
[9]: https://play.google.com/store/apps/details?id=com.linkedin.android
[10]: https://twitter.com/download?lang=en
[11]: http://wccftech.com/moores-law-will-be-dead-2020-claim-experts-fab-process-cpug-pus-7-nm-5-nm/
